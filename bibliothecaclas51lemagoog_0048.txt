DISSERTATIO NOVI EDITORIS. xxxi

satius esse benefacere quam bene dicere3 non autem inde¹
colligi debet, virum qui magna egit, litterariae laudis studio
minimo moveri, et bellatoris cujuslibet famam magni
scriptoris fama justiorem esse ac clariorem. Num licet,
quaeso, Terentianus fabulas, propterea quod perfectum et
absolutum opus legentium omnium judicio agnoscuntur,
viri qui in castris fere totam aetatem traduxit nomini po-
tius adscribere, quarn hominis qui placido litterarum stu·
dio deditus vixit? Non inerat illarum aetatum optimatibus
quaedam urbanitas scholasticis et fere dicam umbratilibus
viris incognita, quia nempe nulla erat aula, nulli aulici.
Si ad servilem Terentii conditionem spectaveris, non debet
idcirco existimari eum non bene educatum esse et insti·
tutum, quod fuit servus: permultos enim recensere licet
quibus inter servitutem, ingenium minime servile eminuit
atque invaluit. Immo apud veteres exstabant servi omni
litteraria laude ornati, qui litteratorum hominum nomine
vendebantur. Venimus ad id quod sub finem loci citati
legitur, scilicet Poetam ipsum fateri se Scipioni ac Laelio
suum nomen commodavisse'Quantum valeat et in quam
partem accipi debeat illa confessio, si vis deprehendere,
auctorem ipsum interroges necesse est, cuj us locus talis
est: a Nam quod isti dicunt malevoli, homines nobiles

, Eum adjutare, assidueque nna scribere,
Quod illi maledictum vehemens esse existimant,
Ι Eam laudem hic ducit maximam, quum illis placet,
Qui vobis universis et populo placent3
Quorum opera in bello, in otio, in negotio,
Suo quisque tempore usu‘st sine superbia.»

¹ Quis in his verbis non agnoscat sermonem auctoris patro- ’ ’
nos commemorantis, quos vult suae ipsius famae inser·
vire, quosque in partem laudis ex opere ¹partae vocat ¹?

r. Adelph. prol. v. 15, sqq.

 

